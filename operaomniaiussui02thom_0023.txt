xvn

Sed si de authenticitate recensionis a dubitare licet, idem licet de authenticitate
codicum. Illud certum nobis est, textum N longius distare ab originali quam textum E
vel I, et familiam A ceteris codicibus praecellere. Sed et haec saepius dubium ingerit.
Quid enim si tota familia A a consensu ceterorum recedit? Quid si tota praeter S vel V,
qui antiquissimi sunt et nulli bonitate secundi? Profecto, si semper originalem textum
familiae A, conferendo eius individuos codices, invenire nobis contigisset (nam sicut ex
collatione familiarum concluditur ad autographum, ita ex collatione affinium ad primum
, apographum), iudicium de ea certum formare potuissemus. Sed et tunc restaret determinare
valorem aliorum affinium codicum, ut sciretur unde emendationes sumendae essent primi
apographi familiae A; nam omnis apographus menda habet, ne dicam mendosus est.

Ne ergo in crimen vertatur, quod nedum unum codicem, sed nec unam familiam
putavimus assumere tanquam basim nostrae editionis. Hoc enim saepe nec tutum qui-
dem fuisset, cum periculum incurrere ‚potuissemus introducendi mutationem, quae post
ulteriora studia praematura v'ideri posset. Satius duximus nunquam relinquere Pianam
editionem, nisi quando certum erat eam non resumptum iri ab aliquo, cui fortuna
meliores codices obtulisset. Huius accipe exemplum ex ΙΙΙ, 11, 3 fine (ε); ut per id quod
dicitur actus, designetur ordo eius ad anteriorem potentiam, et per id quod dicitur in
potentia existentis, designetur ordo eius ad ulteriorem actum ,· variantes afficiunt verba
anteriorem et ulteriorem, et quidem

anteriorem et ulteriorem habent PR et edd. Venet. 1551, 1552, 1561, 1564 et 1566;

praecedentem et ulteriorem ACIKLQSTVXYZab et Venet. 1500, 1506, 1517, 1545;

anteriorem et posteriorem DEFGHMO;

anteriorem vel praecedentem et posteriorem vel ulteriorem N.

Numquid lectio familiae A, quam N tanquam variantem inducit, sincera est, cetero-
rum vero falsa? Affirmantem monemus, pro praecedentem stare unum primum apo-
graphum, scilicet familiae A; pro anteriorem ad minus du05, sed probabilius tres apogra-
phos, originales nempe codicum EG, R et HN, ut de ceteris taceamus. Quidquid alii
hac in re fecissent, istae considerationes nos prohibuerunt praecedentem certo habere
authenticum. Exemplum quod dedimus, casu se nobis obtulit; tot enim huiusmodi
loca sunt, ut sponte et non quaerenti se offerant.

Ex codicibus et editis plusquam viginti millia variantium lectionum in scriptis
nostris collegimus; quarum maior pars nullum valorem haberet, nisi indolem singulo-
rum codicum et editionum proderent, ac de affinitate testificarentur. Dicendum est no-
bis quas ex his variantibus prelo non commiserimus.

Primo quidem non notavimus transpositiones verborum tales, quae sensum minime
variant; quando per concordantiam codicum authenticae indicabantur eorum disposi-
tiones, immutavimus Pianam nihil annotando. Animadvertimus, quasi omnes transposi-
tiones editionis a in sequentibus retentas esse.

Secundo omisimus indicare formulas Secundo ibi etc., quae editio Timothei Ve-
ronensis pro Deinde cum dicit substituit; nam quia saepe Secundo ibi incongrue po-
nitur in locis ubi in ista editione, ideoque in sequentibus, occurrit, rati sumus unani-
mitati codicum et priorum editionum semper credendum esse. Quod ad citationes· textus
Aristotelis a Timotheo introductas attinet, eas conservamus, cum, ut iam diximus ibi
codices non semper consentiant. Tamen et eas secundum codices expunximus, quando
ex aliqua circumstantia de interpolatione constabat. Si quis has citationes expungere
velit omnes, per me licet; in apparatu variantium omnes fideliter inveniet notatas.

Tertio, omissiones vel repetitiones homoteleutorum inobservatas praeterivimus nisi
toti alicui familiae communes erant; communes enim si sunt, ad characterem familia-
rum pertinent. Correctiones etiam talium locorum, sive secunda manu in antiquis sive
simpliciter pro textu in recentibus codicibus inveniantur, non notavimus, quando opti-
mae intentioni infelix exitus respondit.

Quarto, omisimus corruptiones singulorum verborum, quae a scriptoribus codicum
saepe intermutantur cum aliis, quibus compendio vell significato vel utroque assimilantur;

