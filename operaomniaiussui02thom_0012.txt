VI

ceu sunt historicae et dialogices meditationes, et penitus ea quae exactam et summam
diligentiam non postulant; et in ea quae auscultatoria appellabat, inter quae praesens
tractatio numeratur › (Simplicii Commentaria in octo libros Aristotelis de Physico

Auditu. Venetiis apud Hieronymum Scotum 1558). ⁴

Liber iste de physica auscultatione in magno pretio apud sapientes semper ha·-
bitus fuit, nec facile invenies qui eum attenta mente et animo praeiudiciis vacuo per-
legerit, neque miratus sit quanta doctrina philosophica sit undequaque refertus. « In
physicis (inquit Diogenes Laertius in Vita Aristotelis) acutissimus omnium in ex-
quirendis rerum causis suit, ut minutissimarum quoque rerum causas redderet. Itaque
physicorum commentariorum libros scripsit non parum multos. » Re quidem vera in
hoc opere omnia miro acumine ac solida argumentatione pertractata invenies, qu'ae
in philosophia agitari solent circa res naturales in communi consideratas. Scrutatur
enim auctor prima principia, quibus res naturales generantur, vel constituuntur; agit
de natura et causis, de motu, de infinito, de loco, de vacuo, de tempore, de continuo;
plura praeclare explicat de variis speciebus mutationum, de motuum unitate et contra-
rietate, de comparatione motuum, ac de conditionibus ad motum requisitis; ac demum
assurgit ad probandam existentiam et naturam primae causae omnium mutationum,
nempe ad demonstrandam existentiam unius primi moventis immobilis. Praeter multa
ergo quae etiam ad metaphysicam pertinent, continet hic liber totam illam partem phi-
losophiae, quae nunc appellari solet in scholis Cosmologia, et quae prius appellabatur
Physica generalis. .

Suos Commentarios in librum Physicorum elucubrasse D. Thomam in Italia post
annum 1261, refert Ptolomaeus Lucensis in sua Isistoria Ecclesiastica, Lib. XXII,
cap. XXIV: ait enim quod tempore Urbani IV, Thomas, tenens studium Romae, quasi
totam philosophiam, sive moralem sive naturalem, exposuit, et in scriptum seu com-
mentum redegit. Hoc commentum, de quo nunquam, quod sciam, dubitatum est an sit
genuinus s.Thomae foetus, recensent omnes alii antiqui nomenclatores operum ipsius:
Guillelmus de Tocco: scripsit etiam super philosophiam naturalem et moralem et super
metaphysicam‚· Trivetus: exposuit libros philosophiae plurimos, puta physicorum libros
octo complete,· Logotheta: super librum physicorum: Petrus Rogerius: super libros phy-
sicorum,· idem Bernardus Guidonis et s, Antoninus; Pignonus: scriptum super libros
physicorum,· Valleoletanus: item super octo libros physicorum. (Cf. Vol. Ι, De Rubeis,
Dissertationes etc., Dissert. II, c. 1.) - Adde his quamplurimos codices manu scriptos
D. Thomae aetati aequales vel suppares, qui etiam nunc extant in bibliothecis, et de
quibus infra erit sermo.

Augustinus Niphus in praefatione ad suam interpretationem et expositionem in
libros octo de Physico Auditu (Venet. apud Octavianum Scotum 1543), post recensitos
graecos commentatores Theophrastum, Themistium‚ Eudemum, Alexandrum. Aphrodi-
sium, Ammonium‚ Simplicium, Philoponum, Olympiadorum‚ et arabes Alfarabium‚
Avempace‚ Albumasar, Avicennam atque Averroem, de latinis expositoribus loquenS,
inter hos, inquit, « Thomam Aquinatem nostrum adinveni, cui merito iura exponendi
concessa sunt. Hunc habemus non modo in his physicis commentationibus, sed in omni-
bus aliis fidum ducem, cui etiam non ab re nomen expositoris tributum est. Isto enim
(pace graecorum expositorum dixerim) curiosior, aut uberior, aut (quod raro est) clarior
inventus est nemo: unde nostro iudicio omnis Latii, omnisque philosophiae decus sem-
per habendus est. » Item Sylvester Maurus de commentariis D. Thomae in libros Ari-
stotelis sequens encomium protulit: <z optimos quoque ex interpretibus secuti (sumus),
et praesertim sanctum Thomam, qui quia ingenio fuit Aristoteli simillimus, ita Aristo-
telem explicat, ut non alius Aristotelem, sed Aristoteles seipsum explicare videatur»
(Arist. opera. Tom. I, prooem. totius operis, n. 10. - Rom. 1668).

Egimus pro virili parte ut huius Commentarii haec *nova editio cum Piana no-
bilitate et praestantia comparari posset, in id.assidue animum intendentes, ut adhibitis
etiam codicum manu scriptorum subsidiis, accurate emendata prodiret (vid. Vol. I ,

