XVI

et sequentes editiones alia obtinet relatio: id quod certo probat ad a omnes sequentes,
immediate vel mediate, esse reducendas.

Secundum quod affirmavimus, est quod singuli editores, nisi reproduxerunt, corre-
xerunt editionem proxime antecedentem. Quamvis nonnulla loca inveniamus, in quibus
editio 1504 vel posterior resumat lectionem a relictam per Theophilum; attamen tan-
quam regula firma, vel propter ipsas exceptiones, stabiliri potest, quando aliqua prior
editio idem legit cum posteriori, omnes intermedias editiones ipsam eandem lectionem
exhibere; ex. gr„ ubi in apparatu variantium signatur Pb, certum est et Timotheum Ve-
ronensem, et Hieronymum lde Oleariis, et anonymos et Fabium Florentinum habere ut
Piana et Theophilus Cremonensis; ubi notavimus Pet (vel secuta) Venet. 1504, inter-
mediae editiones faciunt cum istis, Pab idem est ac edz'tzbnes. Istud etiam luculenter
manifestat quomodo intelligendum sit, quod editores dicant se maximo labore et ope
multorum exemplarium vel codicum commentarium correctioni tradidisse; non privatos
nempe se volentes laboribus antea factis, et ultimam recensionem praecedentium laborem
complecti rati, codices et aliquando antiquiores editiones adhibuerunt ad corrigendum
editionem suae proxime antecedentem; nisi enirn sic egissent, sed novae et originali
recensioni commentarium submisissent, profecto talis relatio qualem assignavimus, effici
non potuisset. Quid quod non raro iidem errores evidentes, typographorum sint sive
correctorum, per plures editiones perseverant? Quid quod non semel per omnes? Ac-
cedit quod vulgo dissensio alicuius editionis aproxime praecedenti, explicari potest, nisi
arbitraria sit, ex huius mendositate. Hanc autem saepenumero editoribus rationem fuisse
novae lectionis inducendae, tam clarum est, ut passim in notis absque scrupulo ea usi
sumus, qua lectionem nostram defenderemus. Pluries tamen mendum et correctionem
nihil explicando notavimus.

De authenticitate huius Commentarii iam diximus in principio, quod monumenta
historica eam tantopere comprobant, ut ne suspicari quidem liceat s. Thomam non
scripsisse commentarium, vel non composuisse eum quem habemus. Immensus nume-
rus variantium quae in codicibus observantur, egregie extra omne dubium ponit au-
thenticitatem locorum in quibus concordant. Ide0, quod de authenticitate editionum et
codicum dicemus, de variantibus lectionibus intelligendum est, idque de iis variantibus
quae bonum sensum habent; non enim agitur de authenticitate absurditatum. Ad hoc
autem determinandum, distinguendum est inter consensum editionum earumque discrepan-
tiam: ubi consentiunt, omnium auctoritas non differt ab auctoritate editionis a,· quando
vero dissentiunt, novarum lectionum auctoritas eadem est ac istius editionis, quae prima
divagata est. Quod autem ad a attinet, in ipsa, etiam relate ad nostros codices,
discernendum est utrum curn omnibus vel cum aliquibus stet, an omnibus contradicat. -
In primo casu et secundo patet quantum valeat; nempe quantum codices quibus respon-
det. Sed quanti aestimanda sit ubi omnes codices relinquit, nescimus, quia fontem eius
non cognoscimus. Idem vulgo dicendum est de discrepantibus lectionibus editionum,
cum unde originem tales lectiones ducant, nesciamus.

Iam diximus a praesertim ad tres codices affinitatem habere, ad E, N et 1; si
ergo loquendum est de authenticitate huius editionis, recurrendum est ad hos co-
dices. Nemo autem non videt, probari non posse illos codices, iis in locis in quibus a
eos sequitur, autographum fideliter reddere, in aliis autem minime cum eo convenire.
Probabile potius unicuique erit, aliam relationem existere debere inter nostros codices
et a, aliam inter eosdem et autographum. Quare enim N magis Lib. Ix1-xv quam in
reliquo commentario authenticus dicendus est? Quare familiae A per minorem partem
commentarii fides negatur, quae per maiorem ,ei praestabatur? Quare authenticitas fa-
miliae E inciperet cum principio commentarii, et post decem Lectiones desineret, ut ta-
men IV xv1 rursus adesset et duraret usque ad Librum sextum? Concedi posset hoc
non esse mirabile, si in N, E et Ι secundum variationem a, mutationem recensionis ani-
madvertere liceret; sed dicti codices semper sibi constant, ubique inter se eundem re-
spectum habent; ita ut ex hoc capite aut semper aut nunquam authentici habendi sunt.

