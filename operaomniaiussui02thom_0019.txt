XIII

cem asserre conatus est iis locis in quibus Aristoteles et s. Thomas siglas argumentando
inducunt. Post eum idem omnes editores tentaverunt.

Recensionis Theophili anno 1500 alteram editionem, paucis mutatiS‚ et omissis
Praefatione et marginalibus praeter citationes, dedit Petrus Bergomensis. In fine idem
habet quod praecedens editio, praeter haec: « per Petrum Bergomensem de Quaregiis
anno a nativitate domini 1500 die vero 22 Aprilis». In hac editione textus Aristotelici
disponuntur post formulas Deinde cum dicit etc, suppressis initialibus verbis; quod ser-
vaverunt posteriores editiones, non exclusa Piana, quamvis haec ad textus inter columnas

segregatos litteris remittat. .
’ Prima editio saeculi decimi sexti quarn habemus, est anni 1504; legitur f. 1a:
« Emptor et lector aveto. Divi Thomae Aquinatis in libros Physicorum Aristotelis in-
terpretatio sum et expositio, a thimotheo Veronense canonico regulari philosophiae
scientissimo perquam diligenter visa recognita erroribusque purgata: et quantum anniti
ars potuit fideliter impressa. Eiusdem Thimothei ad lectorem epigrammae: » sequuntur
quatuor disticha. In fine Commentarii: ‹< Expliciunt preclarissima commentaria... sin-
gulariter ordinata per dominum Thimotheum veronensem canonicum regularem sancti
¹ Augustini: philosophum clarissimum atque Theologum: patavii in conventu sancti Ioan-
nis de viridario. Impressa vero in inclita Venetiarum urbe per Bonetum Locatellum
Bergomensem presbyterum, mandato et sumptibus heredum Nobilis Viri domini Octa-
viani Scoti Civis Modoetiensis Anno a nativitate domini quarto supra millesimum quin-
quiesque centesimum. Sexto Idus aprilis. › Ex Praefatione f. 1b, reformando ineptam
interpunctionem, depromimus›haec: « Dilectis in christo Iesu Auditoribus et concanonicis
in monasterio sancti Ioannis de Viridario philosophantibus Thimothaeus Veronensis le-
ctor S. P. D... (l. 13) Sed quia frequenter ab eius sanctissima lectione, quae merito
foret ubique terrarum tam publice quam privatim omnibus charior amplectenda, non-
nulli ex eo facillime retrahuntur quod aut brevis aut obscurus aliquantulum videatur,
quidam autem ex eo dumtaxat quod divo Thomae plus in divinis quarn in humanis
attribuant; quorum errores inde proveniunt et quod exemplaria usque in hodiernum minus
correcta habeantur, et quod eidem auctori caeleberrimo suis tantum semel in locis (stu-
duit enim mirum in modum brevitati) singula declarare placuerit; diutius (fateor) aequo
animo tolerare non potui tarn praestantissimum lumen, qualis est divus Thomas, in
illa praesertim nobilissima interpretatione qua Aristotelis libros de physico auditu cu-
mulatissime exponit, in tenebris obsordescere. Cum igitur annos iam prope viginti in
hac sacra atque observantissima canonicorum regularium gloriosissimi patris nostri Au-
gustini congregatione habituque pulcherrimo canonicus regularis, quamquam inutilis
atque utinam non indignus,'exegerim, quibus expositoris angelici in Aristotelem com-
mentaria lectitamus (nam et modo res nobis physica prae manibus est), diligenter ut
potui illa octo volumina, quae totius philosophiae summam includunt, idest octo vo-
lumina physicorum, vobis ac quibuscumque philosophantibus labore quidem non modico
emendavi. Qua in re licet antea Venerabilis quidam Theophilus Cremonensis magna
pro parte accuratissime satisfecerit, ut ex eius solerti castigatione et studio plane colligi-
tur, multa tamen ibi videbitis nuper a nobis apposita vel remota: quibus (ut arbitror)
innotescet, tanto beatum Thomam in hoc dicendi genere claruisse, tanto expositores
quoslibet post terga longius dimisisse, quanto et in superfluis parcior, et in necessariis
copiosior, et in sublimibus extitit eminentior.» De codicibus ad emendationem adhi-
bitis ne verbum quidem facit Timotheus Veronensis. Iam diximus editionem anni 1500,
supprimendo initialia textuum, ab autographo recessisse. Quod si parvi forsitan aestimari
licet, illud certe inconsideratum et malum est, quod Timotheus saepissime formulae
Deinde cum dicit substituit Secundo ibi vel Tertio ibi, etiam iis in locis qui tales for-
mulas non patiuntur. Omnes sequentes editores, eum hac etiam in parte imitando, erra-
verunt. Idem saepius quam codices et priores editiones permittunt, textum a s. Thoma
citari facit, praesertim in fine expositionum ad verba: Ultimo epilogando concludit, et si-
milia, ubi haec editio, ideoque sequentes, habebunt interdum: Ultimo ibi: (sequitur pars

textus correspondens) epilogando concludit. Quamvis in hoc codices non semper inter
Opp. D. Tnomss T. 11. b *

