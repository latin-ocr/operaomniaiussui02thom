ΧΗ

stabilior iniuria... (f. 2a, l. 11) Evenit tamen ipsis qui huius integerrimi doctoris com-
mentationem sic impudenter mordent, ut si forte aliquo in loco contectum obscurumve
Aristotelis verbum offenderint (quod quidem multotiens fieri arbitror: neque enim vel
mediocriter in Aristotelicis libris edoctus tam clarae salubrique interpraetationi detra-
heret), velint nolint ad divi thomae commentationem accedere coguntur. Quare an-
gelicus interpres coram suis detractoribus, ut quondam temistocles coram Athenien-
sibus a quibus iniuria afficiebatur, se platanis assimilare posset: sub quarum tegmina
tempore imbrium refugiunt, dein vero in serenitate illas avellunt praetereuntes atque
maledicunt. Sed ludant detractionum morsibus circa invictum doctorem illius adversarii:
cumque famem senserint iterum ad ipsum saturandi accedant. Impetitur etiam divinus
thomas nonnullorum morsibus, qui profecto nec nomen quidem (ut ita dixerim) philo-
sophiae audierunt, et ipsum veluti hominem indoctum arbitrantur, tanquam qui primus
extiterit qui in exponendo Aristotelem elocutionem contempserit... (l. 26) Si igitur nemo
teste aristotele per elocutionem geometriam docet, cur naturalem disciplinam, cum de
utraque par sit iudicium, per elocutionem edocere oportet. Siquidem si tibi motus di-
visionem ex magnitudinis divisione sumendam, aut quodcumque mobile divisibile esse
demonstrandum erit, ibi ars omnis rhetorices afferenda erit, et modo conduplicatione
quam graeci anadiplosin vocant, modo expolitione, modo circuitione aut dissoluto vel
exclamatione utendum erit. Neque enim quae velis nolis cum tibi proposita fuerint cre-
dere oportet, tibi per elocutionem persuadenda sunt. Sic itaque divinus doctor Aristo-
telica disciplina monitus talem sibi sumpsit scribendi modum, qui summam prae se ferat
gravitatem, nec expolitione verborum aliquam obscuritatis notam incurrat. Eas ergo
commentationes quas pro aristotelicis libris divus thomas luculentissime edidit, scri-
ptorum impressorumque neglectu omni ex parte mendosas, emendandas suscepi, quo
penitus ab eo omnis falsa depellatur calumnia et ab omnibus veluti fidissimus interpres
ac preceptor in intelligendo aristotelicum sensum eligatur. Primo autem in hac emen-
datione textus aristotelis, quos haud modicum viciatos et inter se discrepantes, atque
multis in locis commentationi divi doctoris, etsi non in sensu orationis, in dictionibus
tamen repugnantes, aliquibus etiam sententiis truncatos, que in ipsis Commentariis expo-
site reperiuntur, cum textibus graecis conferre volui, et ipsis veluti certissima examussi
in nostrorum textuum correctione, cum inter se dissentanei essent, usus sum. Graecas
vero dictiones quas latinus interpres mutare noluit, grece transcriptas in codicis mar-
gine collocandas iudicavi: id in hac re utilitatis auspicatus, quod barbare graecarum
dictionum pronunciationes, que a nostris theologiae ac philosophiae professoribus greca-
rum litterarum ignaris inconsiderate fiunt, hac fida conscriptione visa corrigende sint.
Neque dubito quod si sine hac graeca conscriptione tanquam fido veritatis testimonio
graecum verbum multis in locis corruptum castigassem, plerique caeteris viciatis codicibus
ampliorem fidem quam meae correctioni prestitissent. Erunt autem haec. divi doctoris
in aristotelis libros commentaria, quae, a me diligentius pluribus simul exemplaribus
collatis emendata, per peritissimum artificem gregorium de gregoriis impressioni accu—
ratissime tradentur, nutu vero ac impensis integerrimi viri alexandri calcedonii ela—
borata: primo videlicet commentaria in octo libros Physicorum... (b, l. 25) Egiautem,
quantum meae mihi imbecilles afferunt vires, ut haec divina commentariorum volu-
mina omnem a se mendositatem excuterent, nec a me quicquam praetermissum est,
quod vel integritatem vel decorem aut claritatem ipsis posset afferre; si modo impres-
sorum incuria quidquam non praetermittatur... (l. 29) Ex venetiis nono chalendas februa-
rias MCCCCLXXXXII » (cs. supra datum VI! idus ma2·‚· impressio ergo Commentarii in Phy-
sz'cornm completa est tribus mensibus et dimidio circiter). Utrum illud: pluribus simul
exemplaribus collatis intelligendum veniat de codicibus manuscriptis, an de tribus an-
terioribus editionibus, non certum quidem est, sed primum insinuari videtur. Theophilus
partes textus Aristotelis separat secundum analysin s. Thomae; et primam partem ponit
ante principium Lectionum, alias partes vero ante correspOndentes formulas: Deinde cum
dicit, Secundo ibi, etc.; his formulis initialia verba textus addit, ut codices faciunt, ex quo-
rum consensu ita habuisse autographum deducitur. Ipse etiam diagrammatis delineatis lu-

